---
title: CJP-budget alert! Maak het op!
date: 2022-11-02 08:15:00 +01:00
assets:
- path: "/uploads/cjp-budget-alert-maak-het-op.jpg"
blogger: Esther Hulst
---

*Door: Esther Hulst*

Het is alweer November, wat vliegt de tijd. Nog iets meer dan 6 weken en dan is het alweer Kerstvakantie. En dat betekent ook dat het **CJP-cultuurkaart budget** uitgegeven moet worden en wel **vóór 31 dec. 2022**. Er ligt nog bijna **7 miljoen euro** op de plank! Op veel scholen gaat het om meer dan **de helft van hun CJP-budget**. Er is nu nog minder dan 2 maanden tijd om het uit te geven.

In principe is het goed nieuws: dat je nog budget te besteden hebt aan zo iets leuks en nuttigs als cultuureducatie. Maar wat een opdracht om dat in de meest drukke tijd van het schooljaar allemaal te moeten regelen. Gelukkig is hier een oplossing voor. Het budget mag namelijk ook besteed worden aan cultuureducatie die pas **ná 31 december** wordt uitgevoerd. 

Wil jij bijvoorbeeld een voorstelling in februari 2023? Dat kan. Wij reserveren deze datum in onze agenda. Daarna maken wij een CJP-weborder aan, de budgethouder van de school accordeert deze en CJP betaalt ons uit en wij komen in februari een voorstelling, workshop of lesprogramma verzorgen. Reserveer nu dus een voorstelling, workshop-dag of lesprogramma en wij komen deze in de tweede helft van het schooljaar uitvoeren. 

Ben je enthousiast over het aanbod van Op de eerste rij, maar weet je nog niet precies wat je wilt voor jouw school? Of heb je nog geen datum? Of heb je geen tijd meer om het voor de einddatum allemaal te regelen? Geen probleem. Ook zonder datum en precieze keuze kun je je budget bij ons besteden. Wij houden het voor je apart en zodra je weet waaraan je het wilt uitgeven, plannen we het in. 

Wat gebeurt er dan met het budget dat er over blijft?, hoor ik je denken. Dat wordt verdeeld over de scholen die wél hun gehele budget hebben uitgegeven. Stel dat er na onze actie 1 miljoen overblijft, dus niet wordt uitgegeven. De scholen die dit jaar wel hun volledige budget opgemaakt hebben, krijgen dan volgend jaar een bonus van dat onuitgegeven budget van dit jaar. Zorg dus dat je je CJP-cultuurkaart budget helemaal uitgeeft. Dat heeft 2 voordelen; 1: je heb een rijk aanbod aan cultuureducatie voor je leerlingen en 2: volgend jaar heb je nog meer budget om te besteden aan cultuureducatie. Win-win.

En dan nog iets over onszelf.
Met Op de eerste rij gaat het ondanks of misschien wel dankzij alle Corona-perikelen heel goed. “Dankzij” omdat we er door de online-versie van onze voorstellingen heel wat nieuwe scholen als klant bij hebben. Super leuk. Dit jaar verzorgen we met Traject C op meerdere verschillende scholen lessenreeksen, staan er al 15 TheaterChallenges in de agenda en spelen we met Theatergroep Zwerm al meer dan 300 voorstellingen. Gelukkig hebben nog wel wat ruimte in onze agenda om ook bij jou op school cultuureducatie te verzorgen.

We zouden het jammer vinden als er veel geld bestemd voor cultuureducatie op de plank blijft liggen. Vooral omdat het al begroot is. Het is gereserveerd voor cultuureducatie, het moet alleen uitgegeven worden.  Heeft jouw school ook nog budget over? Neem dan contact met ons op via telefoon 023-2052482, [mail](mailto: info@opde1sterij.nl) of plan een [belafspraak](https://calendly.com/opde1sterij/bellen-voor-meer-info) in. Zo kun je het CJP-budget toch nog besteden aan cultuur. Precies waar het voor bedoeld is.