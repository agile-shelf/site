---
title: 1 minuut pitch
date: 2024-04-17 07:34:00 +02:00
blogger: Esther Hulst
assets:
- path: "/uploads/blog%20post%2017%20april.png"
---

*Door: Esther Hulst*

Vandaag is de netwerkmiddag voor Kunst en cultuur op school. Deze wordt gehouden in C. in Hoofddorp. Voor ons dus een thuiswedstrijd, want Broedplaats Bogotá waar wij repeteren en kantoor houden staat ook in de gemeente Haarlemmermeer. Veel andere aanbieders vinden zo’n netwerkmiddag vervelend, moeilijk of een noodzakelijk kwaad. Ik vind het eigenlijk wel leuk.

Waarom? Op veel scholen in de gemeente Haarlemmermeer komen we al jaren. We kennen de icc-ers, intern cultuurcoördinatoren, en hebben meestal goed contact met hen. Ik vind het echt leuk om ze allemaal te zien. Vorig jaar speelden we 15 min. van onze voorstelling "Help, de meester is verdwaald" bij wijze van preview voor de nieuwe Kinderboekenweekvoorstelling. Dat was helemaal leuk. 15 min. knallen in de hoop dat de icc-ers het zo leuk vinden dat ze de nieuwe Kinderboekenweekvoorstelling ook boeken. Dat heeft gewerkt!

Dit jaar mag ik een pitch van 1 min. houden. Ik speel liever een stukje uit de voorstelling of geef een deel van één van onze workshops maar een pitch kan ik ook best geven. Ik moet hem natuurlijk wel voorbereiden. Want een minuut is zo voorbij en Op de eerste rij heeft veel te bieden. Ik begin met wat wil ik vertellen: dat we drie takken hebben: Tg Zwerm, TheaterChallenge en Traject C. Dat we werken vanuit de leerling. Dat eigenaarschap belangrijk is. En we hebben nieuwe voorstellingen… En we kennen een heleboel van de aanwezigen… En we worden elk jaar positief beoordeeld… Oh jee, toch wel echt veel.

Ik puzzel nog even verder. Ik ben Esther Hulst, eigenaar en oprichter van Op de eerste rij. Ik zie een hoop bekende gezichten. Wij zitten namelijk al een aantal jaar in het KCOS-aanbod. En zijn dus regelmatig op jullie scholen te vinden. Super fijn!

Voor wie ons nog niet kent: Op de eerste rij heeft 3 takken: [Theatergroep Zwerm](https://www.opde1sterij.nl/theatergroep-zwerm/), [TheaterChallenge](https://www.opde1sterij.nl/theaterchallenge/) en [Traject C](https://www.opde1sterij.nl/traject-c/). Over de eerste twee ga ik het hebben. Tg Zwerm speelt verschillende educatieve voorstellingen in de klas en heeft elk jaar een voorstelling speciaal voor de kinderboekenweek, dit jaar met het thema: “lekker belangrijk”. Met TheaterChallenge maken we in 1 dag een voorstelling met de hele school. Allemaal vanuit de gedachte dat een leerling meer, sneller en beter leert wanneer deze mede-eigenaar is. Daarnaast begrijpen we heel goed dat leerkrachten weinig tijd hebben. Daarom ontzorgen we de school graag en zijn we (bijna) helemaal zelfvoorzienend. Ik kan hier nog heel lang over doorgaan.

Maar deze pitch mag maar kort. Wat ik nog wil zeggen: we maken dit jaar niet 1 maar 2 nieuwe voorstellingen. "[Help, ik ben de baas](https://www.opde1sterij.nl/theatergroep-zwerm/help-ik-ben-de-baas/)" voor de kinderboekenweek en "[Ai, ai, ai](https://www.opde1sterij.nl/theatergroep-zwerm/ai-ai-ai/)" over AI en nepnieuws voor in de klas. Mijn minuut is bijna voorbij: Ik wil jullie graag uitnodigen om mij nog even op te zoeken op de informatiemarkt, dan licht ik graag deze korte pitch nog uitgebreider toe en beantwoord ik alle vragen.

Ik denk dat ik er ben. Nu nog even knallen tijdens mijn ene minuut. Ik ben zo blij dat we bij verschillende cultuurmenu’s in het aanbod zitten. Want dit betekent dat scholen ons aanbod voordeliger kunnen boeken. Dat zit zo: vaak heeft een cultuurmenu een matchingsregeling vanuit de gemeente. De school legt een bedrag in en de gemeente matcht dat bedrag. Op deze manier hebben de scholen meer te besteden aan cultuureducatie. Wie kan daar nou niet voor zijn?

Neemt jouw school deel aan [KCOS](https://www.kunstencultuuropschool.nl/aanbieders/detail/q/id/1723/op-de-eerste-rij/strefwoord/op%20de%20eerste%20rij)? Dan heb je tot 1 juni om uit het aanbod te kiezen. Wil jij één van onze voorstellingen, TheaterChallenges of lessenreeksen? Schrijf je dan nog snel in! Dan komen we volgend jaar gezellig bij jou op school. Je kunt hierbij ook gebruikmaken van de Vroegboekkorting.