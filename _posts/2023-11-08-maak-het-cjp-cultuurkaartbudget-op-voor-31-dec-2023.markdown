---
title: Maak het CJP-Cultuurkaartbudget op voor 31 dec. 2023
date: 2023-11-08 10:55:00 +01:00
blogger: Esther Hulst
assets:
- path: "/uploads/cjp%20budget%202023.png"
---

*Laat geen euro onbenut voor Cultuureducatie*

*Door: Esther Hulst*

Het einde van het jaar komt er snel aan. Met nog iets meer dan zes weken te gaan tot de kerstvakantie, is het hoog tijd om te denken aan het CJP-cultuurkaartbudget. Op dit moment ligt er nog bijna 7 miljoen euro op de plank, en voor veel scholen is dat bijna de helft hun CJP-budget. Misschien geldt dit ook wel voor jouw school! 

Het CJP-cultuurkaartbudget moet uitgegeven worden vóór 31 december 2023. Dit kan een behoorlijke uitdaging zijn! Gelukkig is hier een oplossing voor. Het CJP-budget kan ook worden gebruikt voor cultuureducatie die wordt uitgevoerd ná 31 december 2023. Dus, als je bijvoorbeeld een voorstelling of workshop wilt plannen voor april 2024, is dat geen probleem. We reserveren de gewenste datum in onze agenda, maken een CJP-weborder aan, de school keurt deze goed, CJP betaalt ons uit, en wij verzorgen in april de gewenste activiteit.

Ook als je enthousiast bent over ons aanbod maar nog geen concrete plannen hebt, hoef je je geen zorgen te maken. Zelfs zonder een specifieke datum of keuze kun je je budget bij ons reserveren, en zodra je beslist, plannen we alles in. Zo kun je je budget toch nog opmaken. 

Wat gebeurt er eigenlijk met het ongebruikte budget van je school? Het deel dat de school inlegt, krijgt de school terug. Het deel dat CJP (OCW) inlegt, wordt verdeeld onder scholen die hun budget wel volledig hebben benut. Het loont dus om je CJP-cultuurkaart budget helemaal op te maken. 1. Je verzorgt een rijkere cultuureducatie-ervaring voor je leerlingen. 2 volgend jaar heb je waarschijnlijk een groter budget.

We hebben natuurlijk graag dat je het overige budget bij ons besteedt. Maar nog belangrijker vinden we dat al het CJP-Cultuurbudget wordt uitgegeven. Waarom? Omdat we graag zien dat dit budget aan cultuureducatie wordt uitgegeven. Omdat we geloven en zien dat cultuureducatie nuttig, leuk en noodzakelijk is. Laten we ervoor zorgen dat dit budget voor cultuureducatie niet onbenut blijft. Heeft jouw school nog CJP-cultuurkaartbudget? Of weet je dit niet helemaal zeker? Neem dan contact met ons op via telefoon (023-2052482), e-mail, of plan een [belafspraak](https://calendly.com/opde1sterij/bellen-over-het-cjp-cultuurkaart-budget) in. Dan checken we of er nog budget beschikbaar is en bespreken we de mogelijkheden. Zo kun je het CJP-budget alsnog besteden aan cultuur, precies waarvoor het bedoeld is.