---
title: Waarde
date: 2022-06-08 08:00:00 +02:00
assets:
- path: "/uploads/blog%208%20juni.png"
  name: waarde
blogger: Esther Hulst
---

Het einde van het jaar is weer in zicht en dat betekent vroegboekkorting. Het einde van het jaar betekent ook veel contact met scholen met klanten. En daar geniet ik van. Ik vind het enorm leuk om scholen te spreken, om te horen wat er beter kan, om te horen wat er goed ging,, maar vooral om te horen wat voor waarde de voorstellingen, lessen en workshops voor de leerlingen en docenten hebben.

Horen wat niet goed ging is ook niet altijd leuk. Het liefst heb je tevreden scholen waar alles goed ging, maar van fouten kun je natuurlijk heel veel leren. En dat doen we ook. We zijn altijd bezig met hoe we kunnen verbeteren. Het mooiste is wanneer een school feedback soms zelfs kritiek heeft en toch teruggeboekt. Ik vind dat mooi, omdat de feedback betekent dat een school ook de waarde van de lessen, workshops en voorstellingen ziet. En ziet dat wij ons best doen om altijd de beste versie ervan te verzorgen voor de leerlingen. Maar vooral: dat zij daaraan meewerken door hun feedback te geven en er vanuit gaan dat dit de volgende keer verbeterd is. Daarom houd ik van deze periode van het jaar.

Nadat we op een school zijn geweest sturen we altijd een enquete. Eén van de reacties las ik deze week: “Jullie doen betekenisvol werk! De voorstelling sluit heel mooi aan bij de lessen. Het opent het gesprek en dat heeft in de week na de voorstellingen alweer veel opgeleverd. Ga zo door! En tot ziens.” Ik glom van trots tijdens het lezen van deze heerlijke feedback, want dit is éen van de redenen dat ik al zo lang doe wat ik doe. Dat raakt me. Dat zij dit zien en teruggeven in zo’n enquete. Daar word je toch blij van?

Terug naar de vroegboekkorting. Eigenlijk vind ik dat je nooit korting moet geven op iets wat goed is. Als je korting geeft, zeg je indirect dat je product te duur is. Of dat het ook voor minder kan. Waarom dan toch korting geven? Omdat we alle scholen van Nederland graag willen bedienen van cultuureducatie, omdat we graag iedereen een plekje in onze agenda gunnen en omdat het zekerheid geeft. Als scholen nu al boeken weten we waar we ongeveer op kunnen rekenen. Het is dus aan beide kanten een win-winsituatie.

Daarom hebben we tot 16 juli 2022 een vroegboekkorting. Benieuwd? Check de [website](https://www.opde1sterij.nl/opde1sterij/actie/) en neem contact met ons op.