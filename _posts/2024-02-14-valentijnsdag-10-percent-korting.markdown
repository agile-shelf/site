---
title: Valentijnsdag (10% korting)
date: 2024-02-14 13:10:00 +01:00
blogger: Esther Hulst
assets:
- path: "/uploads/1.png"
---

*Door: Esther Hulst*

Het is Valentijnsdag en dat betekent dat ook de week van de liefde in volle gang is. Een week waarin scholen in het voortgezet onderwijs, praktijkonderwijs, voortgezet speciaal onderwijs en mbo aandacht besteden aan het thema seksuele vorming. Het thema is dit jaar: Let’s talk about love and sex. En daar past de voorstelling [Close](https://www.opde1sterij.nl/theatergroep-zwerm/close/) van Tg Zwerm natuurlijk uitstekend bij.

Daarom hebben we een kortingsactie! Je krijgt in de week van de liefde **10% korting** op de educatieve voorstelling Close. De speeldatum mag later dit jaar zijn, en is dus niet beperkt tot deze ene week. Vanwege Carnaval en de voorjaarsvakantie in regio Zuid duurt deze week dit jaar extra lang. Zo ook onze actie.

Waarom deze korting? Wij vinden dat elke leerling het hele jaar goede, passende en humorvolle seksuele vorming verdient. En onze educatieve voorstelling leent zich daar uitstekend voor. Uit onze enquete blijkt dat docenten en leerlingen de voorstelling als leerzaam, nuttig en grappig ervaren. Dat laatste rijmt misschien niet helemaal met zo’n gevoelig onderwerp. Maar humor zorgt voor verlichting en een lossere sfeer, waardoor de leerlingen de vrijheid voelen om alles te delen en te vragen over dit onderwerp. Precies het thema van de week van de liefde.

Op 22 januari j.l. werden de resultaten van **Seks onder je 25ste** bekend, het grote vijfjaarlijkse onderzoek naar seksuele gezondheid, leefstijl en informatiebehoeftes van jongeren. Een van de uitkomsten is dat de leeftijd van de eerste keer geslachtsgemeenschap wederom omhoog is gegaan. Misschien denk je, dat is toch prima. Hoe later hoe beter. Maar één van de redenen die in dit onderzoek gegeven wordt, is dat jongeren onzekerder zijn over hun lichaam, over de eerste keer op zich, en over het feit dat ze niet weten hoe het moet. Geen goede zaak, toch? Daarnaast neemt ook het gebruik van condooms en andere anticonceptiemiddelen verder af. Best schokkend.

Daarom zeggen wij: tijd voor meer aandacht voor seksuele vorming. Close is een voorstelling over 4 middelbare scholieren. Jill, Jacco, Lars en Floortje zijn op zoek naar zichzelf, de liefde, seksualiteit en hun grenzen. Close zit vol herkenbare situaties: de eerste date, de eerste zoen, verliefd worden, verkering hebben en de eerste keer… en wanneer ben je daar klaar voor? Thema’s die ook aan bod komen: consent, seksuele diversiteit, loverboys, lovergirls, seks op internet en groepsdruk. Van docenten horen wij na afloop dat de voorstelling een fijne basis is om naar terug te kunnen grijpen tijdens de lessen seksuele vorming. Dan kunnen ze het in de klas over de personages hebben in plaats van over hun persoonlijke verhalen. Daar voelt namelijk niet iedere docent zich even comfortabel bij.

Van leerlingen horen we vaak dat ze het grappig vonden én leerzaam. En dat ze het een fijne manier vinden om het over dit gevoelige onderwerp te hebben. Leerlingen zijn tijdens de voorstelling en het nagesprek meestal goud eerlijk. Ze roepen vaak voor dat ze er echt over nagedacht hebben en dat is alleen maar fijn. Want als er gereageerd wordt, kunnen de acteurs/gespreksleiders doorvragen, en komen ze met de leerlingen tot nieuwe inzichten. Het doel van de nabespreking is informatie geven maar vooral dat leerlingen hun eigen mening kunnen vormen en durven verwoorden. Zeker met zo’n persoonlijk onderwerp als seksuele vorming is dat enorm waardevol. Om dit te bewerkstelligen doen de acteurs van Tg Zwerm hun uiterste best en worden ze regelmatig getraind en gecoacht.

Daarom dus deze actie: boek vanaf 14 februari - 23 februari de voorstelling Close en ontvang 10% korting. De datum waarop we komen spelen mag natuurlijk later dit jaar zijn. Wil jij extra aandacht besteden aan seksuele vorming en vind je deze aanbieding wel wat? Neem dan contact met ons op via telefoon: <a href="tel:+31232052482" title="Bel Op de eerste rij">023 - 205 2482</a>  of [mail](mailto:boekingen@opde1sterij.nl) of maak een [belafpraak](https://calendly.com/opde1sterij/bellen-voor-meer-info). Dan bespreken we de mogelijkheden met je.