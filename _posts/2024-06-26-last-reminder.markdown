---
title: Last reminder
date: 2024-06-26 15:47:00 +02:00
blogger: Esther Hulst
filmpje-embed-code: <iframe width="560" height="315" src="https://www.youtube.com/embed/w3CXF1ei-0k?si=pZS1PEiEDQqrkoFD"
  title="YouTube video player" frameborder="0" allow="accelerometer; autoplay; clipboard-write;
  encrypted-media; gyroscope; picture-in-picture; web-share" referrerpolicy="strict-origin-when-cross-origin"
  allowfullscreen></iframe>
assets:
- path: "/uploads/12.png"
---

*Door: Esther Hulst*

De schoolvakantie staat nu echt voor de deur, maar bij Op de eerste rij zijn we nog lang niet klaar. Of zo voelt dat… Want ook voor ons begint op zaterdag 20 juli de zomervakantie. Voor veel scholen begint de vakantie nog eerder. Heerlijk.

Iedereen in onderwijsland is druk met de laatste loodjes. Wat zijn de laatste loodjes dan voor ons? Het repeteren van de gloednieuwe voorstelling [Bullsh*t](https://www.opde1sterij.nl/theatergroep-zwerm/bullsh-t/), over AI en nepnieuws. Het schrijven van de nieuwe Kinderboekenweekvoorstelling: [Help, ik ben de baas](https://www.opde1sterij.nl/theatergroep-zwerm/help-ik-ben-de-baas/). Het produceren van deze voorstellingen. Dat betekent decors bedenken, laten maken, rekwisieten aanschaffen, maar ook broodjes halen voor de lunch, repetitieruimtes reserveren en nog veel meer dingen die allemaal in een to-do-lijstje staan omdat ze anders vergeten worden. Daarnaast zijn er traditiegetrouw ook altijd een boel TheaterChallenges geboekt voor de afsluiting van het schooljaar. Die verzorgen de verschillende TheaterChallenge-teams ook nog even. Ook staat volgend jaar natuurlijk voor de deur, dus moeten er roosters gemaakt en gecheckt worden. En één van de belangrijkste laatste loodjes is natuurlijk: de vroegboekkorting, zoals elk jaar.

Ik vind dit, ondanks of misschien wel dankzij de drukte, een van de leukste periodes. Ik hou ervan om allerlei verschillende dingen te doen. En ik hou extra van deze periode vanwege de Vroegboekkorting. Klanten spreken over de mooie workshops, voorstellingen en lessenreeksen die wij verzorgen, vind ik één van de leukste onderdelen van mijn werk.

We geven deze korting omdat we alle scholen van Nederland graag willen bedienen van cultuureducatie, omdat we graag iedereen een plekje in onze agenda gunnen en omdat het zekerheid geeft. Als scholen nu al boeken, weten we waar we ongeveer op kunnen rekenen. Het is dus aan beide kanten een win-winsituatie.

Daarom hebben we nog tot 19 juli 2024 onze [Vroegboekkorting](https://www.opde1sterij.nl/opde1sterij/vroegboekkorting/). Benieuwd? Klik dan op de [link](https://www.opde1sterij.nl/opde1sterij/vroegboekkorting/) of kijk het filmpje voor meer info of check de [digitale brochure schooljaar 2024/2025](https://indd.adobe.com/view/36d75da6-311a-4cec-9452-b5e0d31ce5e3) Neem [contact](https://www.opde1sterij.nl/contact/) met ons op of maak een [belafspraak](https://calendly.com/opde1sterij/een-telefoontje-i-v-m-de-vroegboekkorting) op een moment dat ons beiden uitkomt. In overleg kan bijna alles. Ik spreek je graag!