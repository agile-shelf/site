---
title: Vacatures
date: 2023-11-14 22:52:00 +01:00
position: 7
korte-beschrijving: Werken bij Op de eerste rij? Bekijk de vacatures.
assets:
- path: "/uploads/vacature-acteurs-m-slash-v.jpg"
  name: vacature
- path: "/uploads/gezocht-administratieve-duizendpoot.jpg"
  name: vacature-administratieve-duizendpoot
- path: "/uploads/wij-zoeken-theaterdocenten.jpg"
  name: wij-zoeken-theaterdocenten
author: info@opde1sterij.nl
---

## Vacature | Acteurs (M/V)

Op **19 december 2023** houdt Theatergroep Zwerm audities. Wil jij als professionele acteur aan de slag bij een ambitieuze theatergroep? Wil jij werk met veel vrijheid, verantwoordelijk en ontwikkel mogelijkheden? Ben je niet bang voor pubers? En wil je graag een steentje bijdragen aan de ontwikkeling van jongvolwassenen? Dan ben jij onze acteur!

Kom auditie doen en wordt onderdeel van ons vaste acteursteam. Vanaf januari 2024 hebben we verschillende nieuwe acteurs (m/v) nodig, voor 1-3 vaste dagen in de week. Tg Zwerm speelt dit schooljaar meer dan 375 voorstellingen. De vaste speeldagen zijn ma t/m vrijdag.

Als acteur van Theatergroep Zwerm kom je in een hecht ervaren team met veel zelfstandigheid. Je gaat met een vast team op pad om voorstellingen te spelen op scholen door heel Nederland. Gemiddeld zal je 1 à 2 vaste dagen werken dus het is goed te combineren met andere werkzaamheden als zzp’er. 

En alle teamleden mogen gebruikmaken van de faciliteiten van Op de eerste rij. Het kantoor en de studio in Broedplaats Bogota maar ook alle gezamenlijk kennis, kunde en netwerk. Kortom een warm bad met uitstekende ontwikkel mogelijkheden! 

Wat vragen wij?
* hbo acteer- of docent drama opleiding 
* leeftijd tot 30 jaar (je speelt een jongere/tiener en moet dus jong lijken)
* woonachtig in Amsterdam of Haarlem (en omgeving)
* affiniteit met de doelgroep, de thema's van de voorstelling en educatief theater
* iemand die veel wil spelen, die graag hard werkt en vroeg opstaan geen probleem vindt
* in het bezit van een rijbewijs

Wat bieden wij?
* veel spelen (elk jaar meer dan 375 voorstellingen)
* werken in een professioneel team bij een ambitieuze theatergroep
* werken in een prikkelende omgeving die elke keer helemaal anders is 
goede doorgroei mogelijkheden
* ruimte voor initiatief en zelfontwikkeling
* mogelijkheid tot gebruik van onze werkruimtes en studio in Broedplaats Bogotá
* factureren per opdracht
* inspirerende trainingen en opleiding

Wie zijn wij?
Theatergroep Zwerm maakt en speelt interactieve educatieve voorstellingen voor Primair en Voortgezet Onderwijs, voor alle niveaus. Per schooljaar speelt Tg Zwerm ruim 375 voorstellingen door heel Nederland.

De voorstellingen van Theatergroep Zwerm gaan over actuele maatschappelijke thema’s zoals Social Media, Internet, genotmiddelen, pesten, liefde, puberen, groepsdruk, seksualiteit, vriendschap en grenzen stellen.  De voorstellingen en de interactieve nabespreking zijn een fijne basis om aan te kunnen refereren in de lessen over bijvoorbeeld seksuele vorming, Mediawijsheid en burgerschap.

Kan jij bieden wat wij zoeken? En bieden wij wat jij zoekt? Reageer dan vóór woensdag 13 december 2023 via de mail. Stuur een korte motivatiebrief, je CV en een recente foto naar [esther@opde1sterij.nl](mailto:esther@opde1sterij.nl)