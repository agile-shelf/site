---
title: De mei-vakantie...
date: 2023-05-10 08:00:00 +02:00
permalink: "/blog/10-5-2023-de-mei-vakantie-dot/"
blogger: Esther Hulst
assets:
- path: "/uploads/vroegboekkorting-23-24.jpg"
---

*Door: Esther Hulst*

De mei-vakantie is voorbij. De laatste echte vakantie van dit schooljaar zit erop. Natuurlijk komen er nog allemaal vrije dagen aan met Hemelvaart en Pinksteren, maar de volgende echte vakantie is de zomervakantie. Heerlijk vooruitzicht.

De afgelopen 2 weken heb ik met het gezin, vrienden en familie gerelaxt. Allemaal andere dingen gedaan dan werken. We hebben over de vrijmarkt gestruind met de dochter, haar beste vriend en €5,-. Inclusief een lesje verstandig geld uitgeven, want als vijfjarige zie je een ietwat gehavende Mylittlepony, een lego-jaccuzi met poppetjes, een speelgoed fototoestel en nog meer tweede handsspulletjes allemaal als goede aankopen. De dochter heeft leren fietsen zonder zijwielen. We zijn bij vrienden en familie op bezoek geweest, die we al lang niet hadden gezien. Ik heb een seminar over powerliften gevolgd van Sebastian Oreb. Ja, zware dingen optillen is mijn hobby. En we hebben lekker geluierd in de zon. Kortom: genieten. Nu kan ik weer door tot het einde van het schooljaar. 

Die laatste 10 weken zijn voor *Op de eerste rij* best druk. We werken 2 nieuwe acteurs in, die dit schooljaar nog hun eerste voorstellingen spelen. We sluiten de lopende lessen af én we hebben Vroegboekkorting. Elk jaar geven we vroegboekkorting...

Ik heb enorm zin in deze periode. Klanten spreken over de mooie workshops, voorstellingen en lessenreeksen die wij verzorgen vind ik één van de leukste onderdelen van mijn werk.

Waarom geven we die korting eigenlijk? Omdat we alle scholen van Nederland graag willen bedienen van cultuureducatie, omdat we graag iedereen een plekje in onze agenda gunnen en omdat het zekerheid geeft. Als scholen nu al boeken, weten we waar we ongeveer op kunnen rekenen. Het is dus aan beide kanten een win-winsituatie.

Daarom hebben we tot 15 juli 2023 een vroegboekkorting. Benieuwd? Check de [website](https://www.opde1sterij.nl/opde1sterij/actie/) en de [nieuwe brochure](https://indd.adobe.com/view/866b853d-c2ba-44f7-a6e5-62127d780a5c) en neem contact met ons op. In overleg kan bijna alles. Ik spreek je graag!
