---
title: Wederom aangescherpt
date: 2021-12-01 09:00:00 +01:00
permalink: "/blog/wederom-aangescherpt/"
blogger: Esther Hulst
filmpje-embed-code: <iframe width="560" height="315" src="https://www.youtube.com/embed/s1S8I6nWelk"
  title="YouTube video player" frameborder="0" allow="accelerometer; autoplay; clipboard-write;
  encrypted-media; gyroscope; picture-in-picture" allowfullscreen></iframe>
assets:
- path: "/uploads/wederom-aangescherpt.jpg"
  name: wederom-aangescherpt
---

*Door: Esther Hulst*

Wederom aangescherpte maatregelen. Voor niemand leuk of fijn. Waar de vorige (complete) lockdown me heel zwaar viel, merk ik dat het me deze keer meevalt, net als de lockdown zelf zou je kunnen zeggen. We zijn deze week zonder veel moeite, eigenijk helemaal zonder moeite weer aan de slag gegaan in onze studio: live-online.

De school, waar we maandag zouden spelen, wilde de voorstellingen in eerste instantie verplaatsen, maar toen ik vertelde over onze online optie gingen ze overstag. En…. het was een groot succes. 

Om 7:45 testten we de verbinding met meester Clint. Er werd op de school nog even van laptop gewisseld, want zonder microfoon wordt interactie wel erg lastig. Fijn dat we alles getest hadden en dat we er nu helemaal klaar voor waren. Om 8:30 konden we beginnen. In alle drukte van dit schooljaar was ik vergeten hoe leuk dit óók is. 

Hoe bijzonder is het, dat we via het digibord de klas in komen en dat de leerlingen eigenlijk gewoon reageren. Dat ze net zo hard en veel lachen als wanneer we op school komen spelen. Dat ze met gespannen smoeltjes de ruzie tussen de personages in de studio volgen. Dat we ze helemaal zien meeleven wanneer Daan Fleur zomaar op haar bek pakt. En dat allemaal via de glasvezelkabel...

De nabespreking doen we online, in de vorm van een quiz. De leerlingen laten door te gaan staan, juist te blijven zitten of hun armen in de lucht te steken, zien welk antwoord zij het goede antwoord vinden. Wat een feest om op ons scherm alle kinderen actief te zien mee doen. Sterker nog, waar wij bij sommige vragen 2 antwoordopties gaven, staken leerlingen uit eigen beweging hun armen in de lucht om aan te geven dat ze het er soms wel en soms niet mee eens waren. Hoe leuk is dat? 

En als de leerlingen iets wilden zeggen of delen, staken ze hun vinger of en vertelden het aan hun docent in de klas die het vervolgens in de chat deelde met ons, de rest van het publiek. Of we liepen naar de laptop en vertelden het via de camera aan iedereen. Ondanks de afstand en de schermen, konden we een echt gesprek voeren via de glasvezelkabel.

Moet nu alles weer online? Nee, zeker niet. Waar het kan en mag, komen we graag nog op de scholen. We houden ons te allen tijden aan de maatregelen en protocollen van de overheid.

Wat fijn dat het in deze tijd allebei kan. Het kost wat omdenken en flexibiliteit, maar het is ook een feest.

Meer weten over de opties? Check dan het filmpje hieronder en [mail](mailto:boekingen@opde1sterij.nl) of bel: <a href="tel:+31232052482" title="Bel Op de eerste rij">023 - 205 2482</a>.
