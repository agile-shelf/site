---
title: Externe schoollocatie
date: 2021-04-21 16:26:00 +02:00
permalink: "/blog/externe-schoollocatie/"
blogger: Esther Hulst
trailer-embed-code: 
assets:
- path: "/uploads/externe-schoollocatie.jpg"
  name: externe-schoollocatie
---

De theaters zijn dicht…   
Al maanden… of toch niet helemaal.  

Van de week werd ik gebeld door Arjen van Cultuurwijzer Apeldoorn. Het Christelijk Lyceum Apeldoorn had gevraagd of we de voorstellingen, die wij normaal gesproken bij hen op school spelen, in Theater Orpheus konden spelen. “Natuurlijk”, antwoordde ik een beetje verbaasd.

“Theaters waren toch dicht?” floepte er uit mijn mond. “Ja en nee”, legde Arjen aan de telefoon uit. “Het theater fungeert in dit geval als externe schoollocatie. Juist omdat er in theaterzalen zoveel ruimte is, mogen scholen wanneer ze zelf ruimtegebrek hebben gebruikmaken van onze mooie zaal.”

Mijn hart maakte een sprongetje. We mochten spelen in een mooie theaterzaal. Iets dat elke acteur diep in zijn hart wil. En nóg een nieuwe manier om scholen toch onze voorstellingen aan te bieden. Win-win. Een paar dagen later werd ik gebeld door Auck van RSG Magister. Of we voor hun brugklassen wilden spelen in Theater Sneek.

Het is natuurlijk wel een beetje gek dat het wel mag als externe schoollocatie en niet om “gewoon lekker” naar theater te gaan. Maar er is wel meer gek ten tijden van Corona. “En” vertelde de Arjen: “ we missen het publiek! Dus we kunnen niet wachten tot jullie komen."

Wat een cadeau! Spelen in een theater als externe schoollocatie. Theaters van Nederland we komen eraan!


*Mocht je meer over willen weten over hoe deze regeling als externe schoollocatie zit? Klik dan op de [link](https://www.vo-raad.nl/nieuws/externe-locaties-voor-voortgezet-onderwijs-wettelijk-geregeld) of neemt contact met ons op via [mail] (mailto:info@opde1sterij.nl) of telefoon <a href="tel:+31232052482" title="Bel Op de eerste rij">023 - 205 2482</a>  Dan kijken we samen wat er in jouw regio mogelijk is.*
