---
title: Hoe een artikel je leven kan veranderen
date: 2018-01-21 10:31:00 +01:00
permalink: "/blog/hoe-een-artikel-je-leven-kan-veranderen/"
filmpje-embed-code: 
blogger: Stefanie Bruggeling
assets:
- path: "/uploads/hoe-een-artikel-je-leven-kan-veranderen.jpg"
  name: hoe-een-artikel-je-leven-kan-veranderen
---

**Hoe één artikel je leven kan veranderen…**

*Stefanie Bruggeling*

Als student docent-muziek moet je in je derde jaar een literatuurpresentatie houden. Dat is zeg maar, de toets waarvoor je 3 boeken uit je hoofd moet leren. Waarna je tijdens de toets dan de vraag krijgt; wat op bladzijde 33 in regel 4 staat.. Niet de leukste toets dus... Naast de boeken die je moet lezen moet je ook uit het vaktijdschrift "Kunstzone" een artikel kiezen en onderbouwen. Ik heb het artikel over *Op de eerste rij* gebruikt, dat mij erg aansprak. 

  Na twee weken intensief lezen, heb ik de toets (gelukkig) gehaald. Je zou denken dat na drie boeken, wat vaktijdschriften en alle andere artikelen de woorden langzaam verwateren. Maar het artikel uit de "Kunstzone" heeft mijn leven verandert. 

Als 4e jaars, wat ik nu ben, moet je namelijk een scriptie schrijven met een onderwerp dat jou interesseert. Ik wist al vrij snel dat ik iets in de richting van community art projecten wilde doen. Mensen helpen doormiddel van mijn passie: muziek! Ik had al vaker met deze projecten meegedraaid, maar merkte telkens dat ik het niet eens was met de werkwijze van de artistieke leiders. Er werd teveel bedacht en gemaakt vanuit de leiders. Het gaat er toch juist om de mensen te verbinden binnen deze projecten? Ik dacht dat kan vast anders! 

Één jaar later, en ik ben op weg om naar Suriname te vliegen. Het afgelopen half jaar heb ik een intensieve maar heel leuke en leerzame stage gelopen bij *Op de eerste rij* onder begeleiding van [Martijn Huitema](http://www.opde1sterij.nl/theatergroep-zwerm/crew/). De basis van mijn afstuderen gaat dan ook over de visie van  *Op de eerste rij*. In Suriname ga ik volgens deze visie een voorstelling met de kinderen uit het kinderdorp Prasoro maken. Ik geloof erin dat de werkwijze van *Op de eerste rij* het leven van deze kinderen kan veranderen. 

Wat drie boeken, een vaktijdschrift en wat artikelen wel niet met je leven kan doen…
