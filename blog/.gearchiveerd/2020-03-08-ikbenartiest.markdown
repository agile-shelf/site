---
title: "#ikbenartiest"
date: 2020-03-08 10:13:00 +01:00
permalink: "/blog/ikbenartiest/"
published: false
filmpje-embed-code: 
blogger: Anouk Briefjes
assets:
- path: "/uploads/ikbenartiest.jpg"
  name: ikbenartiest
---

*Door: Anouk Briefjes*

Ik zag een bericht voorbijkomen dat deze week de actie #ikbenartiest van start is gegaan. De actie is erop gericht de podiumkunstenaar en zijn waarde voor onze samenleving positief in de schijnwerpers te zetten.

Dit omdat in de politiek de afgelopen decennia de kunstenaar negatief werd neergezet. Bij een reclamecampagne twee jaar terug van de SGP stond dat ze theatervoorstellingen niet belangrijk vonden. De culture kaalslag van Halbe Zijlstra van tien jaar geleden is nog steeds voelbaar. 

En is er minder kunst gekomen? Zijn er minder voorstellingen geweest? Nee eigenlijk niet. Alleen worden kunstenaars nog minder betaald en staan ze vaak gratis te spelen en te repeteren. Dit omdat de passie te groot is en het belang niet minder wordt. 

En nu kwam er ook nog een gÃªnant suggestief filmpje voorbij van het UWV. Zij vroegen jongeren op straat in dit filmpje te kiezen tussen een studie muziek of econometrie. Dezelfde keuze moesten ze nog eens maken met de wetenschap dat een afgestudeerd musicus gemiddeld 30.000 euro per jaar verdient en een econometrist 94.000 euro. Het idee alleen al dat je als meer verdient je meer bijdraagt aan de maatschappij of succesvoller of gelukkiger zou zijn, is natuurlijk belachelijk. Terecht dat pop-opleidingen woedend werden om dit filmpje. 

Verdien je veel als je kunstenaar? Nee de meeste niet. Maar kijk om je heen en je ziet overal kunst. Denk aan de inrichting van je huis, je kleding, de muziek die luistert, de film of serie die je bekijkt of een boek je dat je leest. Kunst verbindt mensen. Een gratis festival is een boost voor de economie, daar is onderzoek naar gedaan en daar kwam uit hoeveel kunst eigenlijk zorgt voor economische groei.
