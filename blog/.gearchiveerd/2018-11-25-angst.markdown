---
title: Angst
date: 2018-11-25 11:43:00 +01:00
permalink: "/blog/angst/"
filmpje-embed-code: 
blogger: Anouk Briefjes
assets:
- path: "/uploads/angst.jpg"
  name: angst
---

**Angst**

*Anouk Briefjes*

Kijk naar het journaal en je ziet een angstige wereld. Oorlog, geweld, natuurrampen, politieke spanningen en ga zo maar door. Ik weet van sommige vrienden dat ze daarom niet zo graag meer naar het nieuws kijken, maar liever naar kattenfilmpjes op YouTube. En dat snap ik. 

In de politiek wordt angst ingezet om stemmen te winnen. Makkelijke weg om mensen te werven vanuit hun reptielenbrein. Veel moeilijker is het om een politiek statement te maken vanuit het verbinden van verschillende groepen mensen. Joe Kennedy omschreef hoe goed zijn vader Bobby Kennedy dat deed in Amerika. Bobby bracht met name de zwarte en witte bevolking nader tot elkaar en weet dit was vlak na de moord op Martin Luther King. Maar hij werd helaas vermoord voordat hij Ã¼berhaupt President kon worden.

Naast de politiek gebruiken ook verkopers angst om jou dingen te laten kopen. Het beste voorbeeld is misschien wel booking.com. Zij kwamen erachter dat mensen sneller boekten wanneer erbij stond dat er nog maar weinig plaatsten over waren.  En wanneer erbij stond hoeveel mensen deze accommodatie bekeken. Je reptielenbrein zegt meteen o nee straks ben ik te laat, ik moet het nu kopen, bestellen, boeken. Terwijl als je er langer over nadenkt, je cookies wist dat je dan wellicht een andere, betere keuze maakt, zonder stress. Sindsdien ben ik nu eerder geneigd om het juist niet te doen, dwing me niet zo denk ik dan. 

Vroeger kon ik zelf ook super bang zijn in het donker. Dan liep ik van mijn beste vriendinnetje in de winter naar huis. En dan moest ik door wat donkere steegjes, mijn remedie was dan keihard zingen. Ik kan soms bang zijn dat ik het niet goed doe of heel soms ben ik angstig voordat ik moet optreden of voor een auditie voor een superleuke opdracht. Trillende handjes, laatst nog bij een zangoptreden. Ik weet het hoeft niet, maar heb er dan op dat moment geen controle over en het enige wat ik kan doen is accepteren en loslaten.

Tijdens een drama les of training zijn er altijd leerlingen of kandidaten die ontzettend zenuwachtig of angstig zijn. Hoe zich dat uit is heel verschillend. Ik word blij als ze het tegen me durven te zeggen, want dan kan ik ze helpen. Maar soms wordt iemand heel vervelend en destructief naar de rest. Dat zijn lastige situaties. Wanneer ze het wel weten om te zetten en het dus toch proberen, valt het altijd mee en zijn ze heel blij dat ze het toch gedaan hebben.

Een neuroloog omschreef het helder. Zie het brein in drie types. Het reflect brein, het reflectie brein en het archief. Het reflect brein is het reptielenbrein dus er komt een emotie omhoog, bijvoorbeeld angst, bij een situatie en je reageert meteen ondoordacht. Het reflectie brein doet zijn werk zodra je tijd neemt om erover na te denken en zorgt voor rationelere keuzes op de lange termijn. Het archief wordt actief wanneer je slaapt en verwerkt al je gebeurtenissen. Sla je de reflectie over dan moet je archief brein harder werken, slaap je slechter. En dit is een probleem binnen onze maatschappij want we nemen te weinig tijd om te rusten en te reflecteren. Dus voel je niet schuldig wanneer even lekker op de bank zit en helemaal niks doet, behalve dan een potje reflecteren. Heel goed, voor je brein.
