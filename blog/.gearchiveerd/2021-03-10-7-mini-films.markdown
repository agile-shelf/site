---
title: 7 mini-films
date: 2021-03-10 09:00:00 +01:00
permalink: "/blog/7-mini-films/"
blogger: Esther Hulst
trailer-embed-code: <iframe width="560" height="315" src="https://www.youtube.com/embed/cQnG0H9BCRg"
  frameborder="0" allow="accelerometer; autoplay; clipboard-write; encrypted-media;
  gyroscope; picture-in-picture" allowfullscreen></iframe>
---

*Door: Esther Hulst*

Dit is een gekke tijd, ook voor ons, ook voor mij. Maar juist in deze tijd van restricties, voorwaarden, protocollen en tegenslag komt mijn ondernemerszin sterker naar boven. Het je steeds opnieuw aanpassen is vermoeiend maar ook spannend en prikkelend. Het vraagt om creativiteit en omdenken. En laat me dat nou goed afgaan, al zeg ik het zelf. 

Toen afgelopen december de lockdown werd afgekondigd, zakte de moed me even in de schoenen: nee, niet weer zo’n periode van onzekerheid. Geen Presentatiedag en dus ook geen mogelijkheid om onze mooie producten te laten zien aan boekers en docenten. Maar al snel dacht ik: deze tijd biedt ook ruimte en mogelijkheden. Ruimte om nieuwe formats te bedenken, tijd om nieuwe ideeën te testen, mogelijkheden om oude, gekoesterde dromen waar te maken. 

Gelukkig mochten acteurs wel binnen 1,5 meter repeteren en spelen voor opnames en online voorstellingen. En ik had al de lang gekoesterde droom om voor elke voorstelling een trailer te maken. Dat hebben we dus gedaan. 

David (regisseur en partner) en ik zijn gaan brainstormen over de trailers. Wat moet erin, wat willen we vertellen, wat kunnen en willen we laten zien als we niet live voor leerlingen mogen spelen? De scripts werden geschreven, de draaiboeken gemaakt en het draaien begon.

De acteurs waren blij dat ze weer konden doen waar ze goed in zijn. We voelden allemaal dat we iets heel bijzonders aan het maken waren. Na 5 draaidagen zat het erop. Alle beelden waren gefilmd. Toen kwam de grootste klus, de montage.

David (regisseur, cameraman en editor in één) heeft zichzelf dagen en nachten opgesloten op kantoor. Hij koos muziekjes, lettertypes, effecten en nog veel meer. Het is prachtig geworden. 7 mini-films, allemaal anders. Eén van de trailers vind je alvast hierboven. Alle 7 trailers zijn dan weer te vinden in de prachtig vormgegeven (thanks Studio Kars + Boom) digitale brochure.

Ons hele aanbod staat erin. We zijn er enorm trots op. Ik wens je veel lees- en vooral kijkplezier.
