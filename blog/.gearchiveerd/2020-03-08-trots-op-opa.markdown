---
title: Trots op opa
date: 2020-03-08 10:06:00 +01:00
permalink: "/blog/trots-op-opa/"
filmpje-embed-code: 
blogger: Ben van Bokhoven
assets:
- path: "/uploads/trots-op-opa.jpg"
  name: trots-op-opa
---

*Door: Ben van Bokhoven*

Dit jaar mag ik 36 keer, 36 donderdagen door het jaar heen steeds zes basisschool klassen theaterles geven. Een paar maanden terug, nog lang voor de herfststormen in de winter, maakte ik kennis met de kinderen van groep 3, 4 en 5 van basisschool De Plataan in Velsen. Een leuke gezellige school, waar zo nu en dan gestaakt wordt en waar het team elkaar enorm helpt als het gaat om het begeleiden van bijzondere leerlingen. 

Na een paar lessen had ik een mooie structuur in mijn les te pakken. Zonder al te veel regels kreeg ik het voor elkaar om de leerlingen verschillende theatrale opdrachten te laten doen. Zo kwam ik er achter dat dankzij Netflix leerlingen tegenwoordig heel goed weten wat emoties zijn. Kijk de The Emoji Movie! üòÄüòê Ook leerde ik van de leerlingen dat ze het op deze leeftijd moeilijk vinden om zelf iets te verzinnen, maar dat ze het wel kunnen en ik ging voor het eerst om met een grotere groep leerlingen met een rugzakje (dat zeg je niet meer zo geloof ik).

Toen...
De kleuters... 'PAM PAM PAM PAAAAAAM'
Tenminste zo dacht ik er over. Voor groep 3, 4 en 5 had in de Sinterklaasperiode ik mijn Pietenbarret meegenomen. Die had ik van Sinterklaas in mijn schoen gekregen. De leerlingen, niet allemaal meer even gelovig, vonden het heel bijzonder, want het was wel een echte pietenmuts! 
Naar aanleiding van deze act bedacht ik dat dit voor de kleuters ook wel eens zou kunnen werken. Ik probeerde het uit met een volledig Pietenpak bij mijn zoontje op school. 'BINGO'

Een Pietenpak is misschien wat vreemd na december daarom bedacht ik een nieuw verhaal. Mijn opa, Opa Ben (ik ben naar hem vernoemd) was acteur. Al 60 jaar is hij lid van de plaatselijke toneelvereniging. Daarnaast heeft hij 33 jaar deel uitgemaakt van een cabaretgroep. Bij deze optredens nam hij altijd een groen koffertje mee. Hier in zaten zijn goede schoenen, zijn Brylcreem, een kammetje  en zijn kostuum. Voor de leerlingen van groep 1/2 stopt hij er nu elke week een ander kostuum in. Zo was Opa Ben vroeger ooit een boer in een blauwe overall, een piloot met een echte pilotenjas, een bouwvakker en een piraat. 

Ik kleed mij om in de klas in de oude kostuums van mijn opa en neem de leerlingen mee. We bouwen de meest luxe huizen, bevaren de wildste zee√´n en vliegen naar een tropisch eiland. Alles kan gebeuren en geen enkele les is hetzelfde. De leerlingen komen met de idee√´n, het personage maakt er een verhaal van. Eigenlijk sta ik elke les een solovoorstelling te spelen voor 22 kleuters. Het liefste wat ik doe!

Na deze reeks ga ik aan de slag in de bovenbouw. Voor groep 6 en 7 weet ik het nog niet 'PAM PAM PAAAAAM'. Groep 8 ga ik helpen met de musical! De kleuters krijgen nog  acht personages voor hun kiesjes. Ik hoop dat Opa Ben nog voldoende kostuums heeft, maar dat zal vast wel, na 60 jaar ervaring.
