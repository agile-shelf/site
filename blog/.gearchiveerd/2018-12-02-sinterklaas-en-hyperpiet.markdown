---
title: Sinterklaas en hyperpiet
date: 2018-12-02 14:06:00 +01:00
permalink: "/blog/sinterklaas-en-hyperpiet/"
filmpje-embed-code: 
blogger: Ben van Bokhoven
assets:
- path: "/uploads/sinterklaas-en-hyperpiet.jpeg"
  name: sinterklaas-en-hyperpiet
---

**Sinterklaas en Hyperpiet**

*Door: Ben van Bokhoven*

Het Sinterklaasspel is het grootste theaterspel wat we kennen en alle volwassen, nee, alle mensen boven de 9 jaar doen er aan mee! Met volle overtuiging luisteren ze naar Sint en Piet. Leven ze mee en helpen Sint en Piet zelfs door stiekem informatie door te spelen aan de LuisterPieten. Van het resultaat genieten kinderen, volwassenen en ik kan je vertellen ook de acteurs.

Al 15 jaar help ik de Goedheiligman met veel plezier. Tientallen bedrijven, honderden huizen en duizenden kinderen maakte ik samen met mijn teams gelukkig. Een brede lach van geluk en soms een flinke traan van de schrik. 

Gisteren waren we bij de familie Ibrahim. Misschien wel het grootste huiskamerfeest wat ik ooit heb gezien. 12 kinderen en minstens net zoveel ouders, opa's en oma's, ooms en tantes. Sommige hier geboren, sommige niet maar bij allemaal is het geluk en de vreugde af te lezen van de gezichten.

Vandaag gaan we naar onze oudste klant. De Bakkertjes uit Diemen. Deze plat Amsterdamse familie is al jaren een trouw adres waar we aan mogen kloppen. Op 5 december gaan we naar onze grootste fan! Merle is 5 jaar en woont in Amstelveen. Ze heeft het het hele jaar over Sinterklaas. De echte Sinterklaas. Onze Sinterklaas!

Die blije gezichten, die vreugde, dat is waarom ik na 15 jaar de Goedheiligman nog steeds help. Elk jaar verheug ik me op de feestmaand waarin ik weer als Hyperpiet aan het werk mag. Nog even keihard werken en dan mag het verheugen weer beginnen.
