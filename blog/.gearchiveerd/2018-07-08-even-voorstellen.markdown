---
title: Even voorstellen
date: 2018-07-08 11:32:00 +02:00
permalink: "/blog/even-voorstellen/"
filmpje-embed-code: 
blogger: Willemijn Bonder
assets:
- path: "/uploads/even-voorstellen.jpg"
  name: even-voorstellen
---

**Even voorstellen…**

*Willemijn Bonder-Huitema*

Al een aantal jaren heb ik vanaf de zijlijn mee mogen kijken met de ontwikkelingen binnen *Op de eerste rij*. Ik heb de geboorte van vele ideeën meegemaakt, advies mogen geven over plannen, onderwijsvisies ontwikkeld zien worden maar ook vele dingen weer in de prullenmand zien belanden. Het ontwikkelen, bouwen en creëren van een instituut voor cultuureducatie gaat helaas niet over één nacht ijs. En gelukkig maar, want men groeit niet als alles makkelijk zou zijn; men groeit juist als we uitdagingen tegenkomen. 

Het vaste team van *Op de eerste rij* bestond tot dus ver uit Martijn en Esther; twee enorm bevlogen mensen met een onuitputtelijke energie om uit elke dag het maximale te halen en zo hun bedrijf elke dag te laten groeien. Sinds deze zomer mag ik het team van *Op de eerste rij* versterken. Als docent binnen TheaterChallenge kende ik het bedrijf al van binnen en buiten maar vanaf nu ga ik me ook bezig met boekingen, planningen en de verkoop van de voorstellingen. 

Ik zal me nog even officieel aan je voorstellen: mijn naam is Willemijn Bonder-Huitema, ik ben 30 jaar en sinds mijn studie aan het Prins Claus Conservatorium in Groningen ben ik werkzaam binnen het muziek- en cultuuronderwijs. Ik hoop dat ik samen met Martijn en Esther nog meer ideeën kan bedenken, uitwerken en eventueel weer in de prullenbak gooien zodat we blijven groeien.

Na een heerlijke zomer vol met zon, ontspanning en rust gaan wij in september weer fris en fruitig aan de slag om nog meer leerlingen kennis te laten maken met onze visie op cultuureducatie en onze educatieve voorstellingen!

Fijne zomer,

Willemijn Bonder-Huitema
