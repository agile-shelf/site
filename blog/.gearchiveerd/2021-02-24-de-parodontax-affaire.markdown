---
title: De Parodontax affaire
date: 2021-02-24 09:00:00 +01:00
permalink: "/blog/de-paradontax-affaire/"
filmpje-embed-code: 
blogger: Anouk Briefjes
assets:
- path: "/uploads/de-parodontax-affaire.jpg"
  name: de-parodontax-affaire
---

*Door: Anouk Briefjes*

Er is een tandpasta oorlog aan de gang. Parodontax heeft zijn smaak veranderd. Niet alleen zijn smaak, maar ook de helft van de ingrediënten zijn eruit gehaald, alle plantenextracten zijn vervangen door één aroma. De prijs is uiteraard hetzelfde gebleven, wat dus inhoudt dat GSK, de fabrikant van de tandpasta, heel veel meer winst aan het maken is.

Ondanks dat consumenten al maanden aan het klagen zijn, reageert GSK nergens op. Het enige wat ze naar buiten hebben gebracht is dat naar aanleiding van een zogenaamd onderzoek de klanten een andere smaak wilden. Tuurlijk joh wilden de klanten dat de smaak zoeter en meer chemisch werd en het had uiteraard natuurlijk niks te maken dat ze nu veel meer verdienen op een tube tandpasta. Nee, juist de Parodontax gebruikers kiezen voor de zoute smaak en vanwege de natuurlijke ingrediënten. Dus ik geloof niks van hun onderzoek. Wij van wc-eend adviseren wc-eend, beetje dat verhaal. Vooral dat ze de klachten negeren neem ik ze erg kwalijk.

Ik gebruik de tandpasta al jaren, had geen gaatjes en bloedend tandvlees meer, maar nu dus wel weer en de nieuwe smaak is goor. Ik ben op jacht naar een nieuwe tandpasta en ik hoop dat velen gebruikers met mij het vertikken om deze slecht vernieuwde versie te kopen. 

En dat is de enige macht die we hebben als consument. Niet meer kopen. Ik heb het idee dat dit nogal eens vergeten wordt door de winstlustige grootgoedbedrijven. 	

Net zoals bijvoorbeeld bol.com die echt beweert op het nieuws het beste voor te hebben voor alle kleine ondernemers, die het extra zwaar hebben door de corona crisis. Als dat zo zou zijn, dan hadden ze in deze crisis, het percentage van 15 procent wat ze vragen per product, wel mogen halveren. Dan hadden ze de kleine ondernemer echt geholpen.

Gelukkig komt er al een tegengeluid, tegen het grove geld verdienen. Kleine particuliere beleggers zijn de strijd aangegaan tegen de grote snelle geldverdieners van Wall Street. GameStop, een winkelketen in Amerika die videogames verkoopt, leek ten dode opgeschreven. Wall Street, de hedgefondsen gingen daarin mee gokken. Ze gokten dat de beurs van GameStop zwaar zou kelderen en daar zouden ze dan weer enorm veel geld aan verdienen. Daardoor zou zo’n bedrijf nog sneller kapotgaan. 

De kleine beleggers gingen hier, voor het eerst tegenin. Massaal kochten ze aandelen juist bij GameStop en in plaats van dat de koers ging dalen, steeg deze enorm en deze bleef maar stijgen. Iets waar Wall Street niet op had gerekend en door de stijging zelf dus een enorm verlies leden. 

Misschien wordt het tijd dat we naar een ander systeem gaan. Anders omgaan met geld en goederen. Meer nivelleren en duurzamer zou ik niet verkeerd vinden. Een basisinkomen voor iedereen in plaats van allemaal toeslagen. Toekomstmuziek, maar nu eerst verder op zoek naar een nieuwe tandpasta.
