---
title: Dankjewel
date: 2021-07-07 16:07:00 +02:00
permalink: "/blog/dankjewel/"
blogger: Tim Schuitvlot
trailer-embed-code: 
assets:
- path: "/uploads/dankjewel.jpg"
  name: dankjewel
---

*Door: Tim Schuitvlot*

Het einde van het schooljaar. Voor veel ZZp’ers die betrokken zijn bij het onderwijs is dit een periode om vast vooruit te kijken. Hoe gaat mijn jaar er na de zomervakantie uitzien? Welke werkgevers blijven? Welke veranderen? Maar voordat je vooruitgaat, is het soms goed om eerst even stil te staan bij wat er is geweest.   

Er is namelijk nogal wat gebeurt het afgelopen schooljaar. Nu gebeurt er ieder schooljaar natuurlijk van alles, maar dit seizoen was volgens mij bijzonder uitzonderlijk. Terugkijkend op mijn eigen jaar besef ik dat ik vooral dankbaar ben. Bijna al m’n werk is door blijven gaan. Dat is erg fijn. Werken betekend namelijk geld verdienen en als er geld verdiend wordt kan de huur betaald. Werkgevers die hadden kunnen besluiten tijdelijk te stoppen hebben dat niet gedaan. Ze hebben razendsnel geschakeld en zijn overgestapt op online alternatieven. Daar ben ik dankbaar voor. Dit ben ik ook voor de leerlingen. Zowel mijn ‘vaste’ leerlingen maar ook voor de ‘eenmalige’ Zwerm-leerlingen verspreidt over heel Nederland. Vanachter een scherm thuis, digitaal vanuit de klas, of met een combinatie van beide, jullie waren er. Dankjulliewel. Omdat veel dingen online verder gingen heb ik mezelf als docent ook moeten ontwikkelen. Er zit nogal een verschil tussen een les in de klas en les vanuit de keuken. Ook dat is gelukt. Fijn. O ja! De kaartjes, bosjes bloemen en repen chocola die werden opgestuurd om de moed erin te houden wanneer die soms in grond leek te zakken. Super!  

Nog andere dingen? Mijn man. Of eigenlijk de combinatie van ons twee. Waar we normaal allebei weinig thuis zijn, zaten we nu ineens elke dag samen achter de laptop. Want wanneer je huis je werkplek wordt, dan verandert je partner ook in je collega. Gelukkig had ik de leukste collega van Nederland. Bedankt!  

Het laatste stukje van dit seizoen is nu bezig. En voor volgend seizoen zijn de meeste dingen ook geregeld. De meeste dingen blijven, sommige zullen veranderen. Het gaat in ieder geval goedkomen, zoals het er nu uitziet. Of volgend jaar net zo bizar wordt als dit jaar? Daar komen we vanzelf achter. Hopelijk niet, maar gebeurt het toch dan bewegen we mee. Dat heb ik ook geleerd dit jaar, dat ik redelijk flexibel ben. Ben ik ook dankbaar voor. Nog meer? Ja. De vakantie begint. Bijna. Een paar weken de tijd om afgelopen seizoen een plekje te geven. Daar ben ik nu vooral dankbaar voor.
