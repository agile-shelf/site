---
title: Waarom weet ik dit?
date: 2018-07-01 17:34:00 +02:00
permalink: "/blog/waarom-weet-ik-dit/"
filmpje-embed-code: 
blogger: Anouk Briefjes
assets:
- path: "/uploads/waarom-weet-ik-dit.jpg"
  name: waarom-weet-ik-dit
---

**Waarom weet ik dit?**

*Anouk Briefjes*

Sommige dingen onthoud ik nooit en rare weetjes vaak wel. En dan vraag ik me af: waarom? Een groep uilen bij elkaar heet een parlement. Marilyn Monroe is geboren in 1926 en gestorven in 1962. Ik onthoud dat omdat je 26 en 62 alleen maar hoeft om te draaien. Zo heb ik wel meer met getallen. Stelling van Pythagoras A2 + B2= C2 dus 3 kwadraat + 4 kwadraat = 5 vertelde mijn oom ooit aan me. Voor de wiskundigen onder ons 9 en 16 maakt 25, wortel van 25 is 5. Het getal pi weet ik tot 6 getallen achter de komma (3,141592). Allemaal niet echt nuttig, maar het blijft wel hangen in mijn hoofd.

Een dier dat hetzelfde geluid maakt als hoe het dier heet, bijvoorbeeld een koekoek is een onomatopee. Dit weet ik omdat mijn man ooit zei dat kun je leuk onthouden door middel van Oh No my toupe. En dat vergeet dus nooit meer. Als ik teksten moet leren bedenk ik vaak zelf rare ezelsbruggetjes, dat helpt erg goed. Misschien was ik daarom vroeger goed in geschiedenis, omdat ik die rare details onthield. Zo had Nederland in de tweede wereldoorlog maar één tank en deze was ontzettend traag. En een krul is iets typisch Nederlands, waarschijnlijk was het vroeger een g van goed en werd het zo langzaam een krul.

Mijn moeder heeft me pas verteld dat het ‘blij om’ is of ‘blij mee’, maar niet ‘blij van’ wel ‘vrolijk van’. Ik word er gek van hoe vaak mensen ‘blij van’ zeggen. Sterker nog in verschillende commercials zeggen ze het zelfs en er is een toetje met dit als slogan. 

Verder hou ik ervan om broodje aap verhalen uit te pluizen. De meeste mensen kennen vast wel het gerucht dat we maar tien procent van onze hersenen gebruiken. Dat is helaas niet waar. Onze hersenen gebruiken we volledig, als we maar tien procent zouden gebruiken zouden we tenslotte ook niet zoveel neurologische aandoeningen hebben. Het idee is ongeveer een eeuw geleden bedacht en mensen bleven dit stug geloven, want dan behield je waarschijnlijk het idee dat je dus ooit slimmer kon worden.
 
Een ander verhaal, wat je wellicht eens gehoord hebt is dat ze in Amerika bijna Nederlands hadden gesproken. Dit gerucht bestaat ook bij Duisters over Duits en bij Joden ook over Hebreeuws en vast bij nog meer Europese talen en landen. Ten eerste heeft de VS helemaal geen officiële landstaal, alleen dat alle wetteksten en documenten vanaf oudsher in het Engels worden opgesteld. De mythe gaat terug naar een debat in 1795 door het House of Representatives.  Het onderwerp was een voorstel van enkele Duitstalige groepen in de VS. Waaronder de Pennyslvania Dutch, ‘Dutch’ in dit geval waarschijnlijk een verbastering van ‘Deutsch’, misschien begon hierdoor de Nederlandse mythe. Voorstel was om de wetteksten voortaan naast het Engels ook in het Duits te publiceren. Het voorstel heeft nooit de agenda gehaald omdat ze een stem te kort kwamen. Vermoedelijk begon hier dit verhaal. 

Misschien onthoud ik het daarom wel, omdat al die gekke details in mijn hoofd een verhaal hebben. En verhalen vertellen, maken en onthouden dat is mijn vak.
