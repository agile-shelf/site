---
title: Nieuws
date: 2025-01-22 06:41:00 +01:00
position: 2
zoektermen: Kinderboekenweek, Kinderboekenweek 2025, vol avontuur, voorstelling, voorstellingen,
  groep 3, groep 4, groep 5, groep 6, groep 7, groep 8, hele school, groep 3 t/m 8
assets:
- path: "/uploads/kbw%202025%20aankondiging-7fd200.png"
author: info@opde1sterij.nl
---

Het thema voor de Kinderboekenweek 2025 is bekend: **“Vol avontuur”**. Natuurlijk maakt Tg Zwerm ook dit jaar weer een voorstelling speciaal voor deze week. Net als voorgaande jaren maken we er een **Kinderboekenmaand** van. Zodat zo veel mogelijk kinderen de voorstelling kunnen zien!

De nieuwe voorstelling is nog niet af, maar wat we wél kunnen zeggen, is dat Sam en Philine een spannend avontuur gaan beleven, geschikt voor groep 3 t/m 8. Het scherm speelt opnieuw een rol, waarop een derde personage – of misschien wel een vierde, vijfde en zesde – te zien zal zijn. En dit alles speelt zich af in een prachtig decor van Erica Segveld.  

Laat de leerlingen meevoeren door woeste zeeën, verborgen geheimen en verrassende ontmoetingen. Met herkenbare thema’s zoals vriendschap, avontuur en nieuwsgierig zijn naar het onbekende, biedt deze voorstelling spanning, humor en inspiratie voor groep 3 t/m 8. Echt iets voor (bijna) de hele school!  

Omdat de Kinderboekenweek elk jaar enorm vol zit, maken we er, net als voorgaande jaren, een **Kinderboekenmaand** van. **Vanaf maandag 29 september t/m vrijdag 31 oktober.** Wil jij als eerste zeker zijn van een plekje? Klik dan op de [link](https://forms.gle/cArEnUq7ZfpJGYFc7) en vul het Google-formulier in. Wij nemen daarna contact met je op.  

Meer weten? Klik dan op deze [link](https://www.opde1sterij.nl/theatergroep-zwerm/kinderboekenweek-2025/).
