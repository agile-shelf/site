---
title: Help, ik ga logeren
date: 2023-02-21 08:12:00 +01:00
position: 0
zoektermen: Kinderboekenweek; culturele achtergrond; koloniaal verleden, gedeelde
  geschiedenis, gebruiken en rituelen
korte-beschrijving: "\"Help, ik ga logeren...” is een multimediale voorstelling over
  je ergens thuis voelen, verschillende culturen en hoe het erbij jou thuis aan toe
  gaat."
assets:
- path: "/uploads/help-ik-ga-logeren-2023.jpg"
kenmerken: 'Soort project: voorstelling op school; Doelgroep: groep 3 t/m 8 ook speciaal
  onderwijs; Tijdsduur: 40 min (30 min voorstelling en 10 min meet + greet); Aangeboden
  in: heel Nederland; Aantal deelnemers: max. 90; Maakt gebruik van: digibord; Lesmateriaal:
  digitale interactieve lesbrief; Prijs: 1 voorstelling per dag €575,- <br> 2 voorstellingen
  per dag €835,- <br> 3 voorstellingen per dag €995,- <br>  Prijzen zijn excl. btw
  en incl. reiskosten; '
leeftijd: groep 3, 4, 5, 6, 7, 8
sectie: bo
---

“Help, ik ga logeren…” is al meer dan 50x gespeeld en is door de scholen beoordeeld met een 8,5 gemiddeld.

Eindelijk is het zover: Sam komt bij Philine logeren. Philine heeft al 100.000 keer bij hem gelogeerd, maar hij nog nooit bij haar. Hij heeft last van heimwee. En nu slaapt hij een hele week in een vreemd huis, met andere gewoontes én Philine's Molukse Oma die in het tuinhuis woont en bijna geen Nederlands spreekt. Hij moet wel, want zijn ouders zijn op zakenreis.

Philine kan bijna niet wachten en heeft een heel programma in elkaar gedraaid. Sam ziet er best tegenop. Hij moet ook nog oefenen voor zijn kookinsigne bij de scouting. Hoe gaat hij dat nou weer doen als de Oma van Philine de hele dag ingewikkelde Indische gerechten staat te bereiden en alleen Indonesisch spreekt? 

Gelukkig zijn Philine en Sam ondanks alle verschillen vooral beste vrienden. Dus samen lossen ze ook dit probleem op. 

*"Help, ik ga logeren...”* is een multimediale voorstelling over je ergens thuis voelen, verschillende culturen en hoe het erbij jou thuis aan toe gaat.

Enkele reacties:
“Iedereen zou dit moeten zien!” Docent van de Kwikstaart.
“Wat een goede aanleiding om het over verschillende culturen en afkomsten in de klas te hebben, bedankt” Docent in Barneveld.

De voorstelling in combinatie met de lesbrief vormen een fijne start om onderwerpen als culturele verschillen, gebruiken, rituele en gewoontes op een prettige en toegankelijke manier bespeekbaar te maken. Wie weet blijken er juist heel veel overeenkomsten te zijn. Ook al heeft men verschillende achtergronden en thuis situaties.

Daarnaast biedt de voorstelling een mogelijkheid om te verdiepen in de gedeelde geschiedenis van Nederland en andere landen, zoals bijvoorbeeld Indonesië, Suriname en de Antillen.