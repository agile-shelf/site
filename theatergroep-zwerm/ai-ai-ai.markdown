---
title: Ai, ai, ai
date: 2024-02-15 06:31:00 +01:00
published: false
position: 5
korte-beschrijving: De voorstelling volgt drie leerlingen in groep 8 die worden geconfronteerd
  met nepnieuws, misleidende informatie, kunstmatige intelligentie en de impact ervan.
assets:
- path: "/uploads/meijer90_a_bright_image_of_3_kids_with_different_ethnicities_at_54399dfb-18fb-4180-bb00-f6a3e0a7438c.png"
kenmerken: 'Soort project: voorstelling in de klas; Doelgroep: groep 6 t/m 8 ook speciaal
  onderwijs; Tijdsduur: 1,5 uur (45 min voorstelling en 45 min nabespreking); Aangeboden
  in: heel Nederland; Aantal deelnemers: max. 64 leerlingen of 2 klassen; Maakt gebruik
  van: digibord; Lesmateriaal: digitale educatiekit; Prijs: 1 voorstelling per dag
  €690,- <br> 2 voorstellingen per dag €1150,- <br> 3 voorstellingen per dag €1545,-
  <br>  Prijzen zijn excl. btw en incl. reiskosten; '
sectie: bo
leeftijd: groep 6 t/m 8
---

**In de snel veranderende digitale wereld en met de komst van AI, wordt het steeds moeilijker waarheid van onzin te onderscheiden. De educatieve voorstelling Ai, ai, ai onderzoekt dit gegeven.**

De voorstelling volgt drie leerlingen in groep 8 die worden geconfronteerd met nepnieuws, misleidende informatie, kunstmatige intelligentie en de impact ervan. Zo moet Daan een werkstuk maken over de toekomst en hij besluit AI al het werk te laten doen. Wordt Kim bff met een meisje dat misschien helemaal niet bestaat en durft Fleur niets meer te lezen op Internet omdat ze niet meer weet wat waar is en wat niet. In deze leerzame en humorvolle voorstelling worden de leerlingen meegenomen op een avontuurlijke reis door de mogelijkheden van kunstmatige intelligentie, terwijl tegelijkertijd de gevaren van nepnieuws en desinformatie worden bloot gelegd.

Tijdens de nabespreking zullen de acteurs samen met de leerlingen de tools verkennen die nodig zijn om onderscheid te kunnen maken tussen betrouwbare en misleidende informatie. Door de voorstelling en het interactieve nagesprek worden de leerlingen gestimuleerd om kritisch na te denken, vragen te stellen en hun eigen conclusies te trekken. **Ai, ai, ai** biedt niet alleen inzicht in de wereld van kunstmatige intelligentie en nepnieuws, maar bevordert ook een gezonde dosis scepsis en nieuwsgierigheid die van essentieel belang zijn voor een goed begrip van de moderne digitale samenleving.

De voorstelling **Ai, ai, ai** inclusief nabespreking en lesbrief vormen een goede basis om de digitale vaardigheden van de volgende generatie te versterken en hen voor te bereiden op een toekomst waarin kennis, wijsheid en kritisch denken centraal staan. 