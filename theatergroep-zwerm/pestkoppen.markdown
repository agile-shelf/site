---
title: PestKoppen
date: 2018-05-30 16:26:00 +02:00
position: 3
korte-beschrijving: De voorstelling PestKoppen, met interactieve nabespreking, onderzoekt
  samen met de leerlingen waar plagen ophoudt en pesten begint.
filmpje-embed-code: <iframe width="560" height="315" src="https://www.youtube.com/embed/54LS8dRYBcM"
  title="YouTube video player" frameborder="0" allow="accelerometer; autoplay; clipboard-write;
  encrypted-media; gyroscope; picture-in-picture" allowfullscreen></iframe>
assets:
- path: "/uploads/PestKoppen.jpg"
  name: PestKoppen
author: info@opde1sterij.nl
sectie: bo
kenmerken: 'Soort project: voorstelling in de klas; Doelgroep: groep 6 t/m 8 ook speciaal
  onderwijs; Tijdsduur: 1,5 uur (45 min voorstelling en 45 min nabespreking); Aangeboden
  in: heel Nederland; Aantal deelnemers: max. 64 leerlingen of 2 klassen; Maakt gebruik
  van: digibord; SLO-kerndoelen: 2, 3, 54, 55, 56 ; Prijs: 1 voorstelling per dag
  €690,- <br> 2 voorstellingen per dag €1150,- <br> 3 voorstellingen per dag €1545,-
  <br>  Prijzen zijn excl. btw en excl. reiskosten; '
leeftijd: groep 6, 7 & 8
actie: 
sleutelwoorden: 
speciaal: 
---

**PestKoppen** Een veilige leeromgeving is voor leerlingen een vereiste om zich optimaal te kunnen ontwikkelen. Daar past pesten natuurlijk niet bij. Maar pesten is helaas van alle tijden. De voorstelling PestKoppen, met interactieve nabespreking, onderzoekt samen met de leerlingen waar plagen ophoudt en pesten begint. 

De voorstelling volgt 3 basisscholieren in groep 8. Sam en Beau zijn al jaren beste vrienden. Lieve past daar perfect bij, maar waarom gaat het dan toch mis? Wat een geweldig laatste jaar had moeten zijn met het schoolkamp, de eindtoets en Meester David, eindigt in een nachtmerrie: tijdens de groep 8 musical in een zaal vol ouders spat hun vriendschap uiteen.

Na de voorstelling is er een interactief nagesprek met de acteurs als gespreksleiders. Samen met de leerlingen worden de ingewikkelde systemen en rolpatronen van pesten uitgeplozen. Er worden geen schuldigen of slachtoffers aangewezen. Er wordt gekeken hoe en wie er iets kunnen veranderen aan pestsituaties. 

Kan de zender zijn boodschap aanpassen of checken? Kan de ontvanger aangeven dat de boodschap helemaal niet zo grappig is als de zender denkt? Of misschien is anders reageren een goede strategie om pestsituatie de baas te worden? En wat kunnen de andere kinderen uit de klas, de omstanders, doen? Uiteindelijk zijn alle leerlingen samen verantwoordelijk voor de sfeer in de klas.

In het nagesprek maken de leerlingen, onder leiding van de acteurs, het Oké-akkoord. Een set van door leerlingen zelfgemaakte afspraken om pesten te stoppen en te voorkomen. Hierdoor zijn de leerlingen intrinsiek gemotiveerd om zich aan het akkoord te houden. Zo wordt het Oké-akkoord een krachtig pact dat bijdraagt aan een veilige leeromgeving.
